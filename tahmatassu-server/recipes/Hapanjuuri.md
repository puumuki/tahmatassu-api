Hapanjuuri
========

Hapanleipään tarvitaan hapanjuuri, jonka voi valmistaa vehnästä tai rukiista.

__1. päivä__

 * 2 dl vettä
 * 2.5 dl vehnä tai ruisjauhoja

Sekoita vesi ja jauhot tasaiseksi seokseksi. Peitä astia kannella tai kelmulla. Pidä kaksi päivää lämpimässä paikassa, esimerkiksi patterin läheisyydessä tai uunin kupeessa.

__3. päivä__

Lisää 1 dl vettä ja 1 dl jauhoja. Vatkaa hyvin, peitä astia ja anna seistä lämpimässä paikassa vuorokausi.

__4. päivä__

Lisää 1 dl vettä ja 1 dl jauhoja. Vatkaa hyvin, peitä astia ja anna seistä lämpimässä paikassa vuorokausi.

__5. päivä__

Juuri on valmis käytettäväksi. Sen tulee tuoksua raikkaalta ja hieman happamalta. Säilytä valmis juuri jääkaapissa.

Juuren vaaliminen:

Lisää juureen jokaisen käyttökerran jälkeen yhtä paljon vettä ja jauhoja. Pidä juurta huoneenlämmössä, kunnes se alkaa uudelleen käydä, ja siirrä se sitten takaisin jääkaappiin. Juuren tulee olla rakenteeltaan tasaista, puuromaista. Jos se vaikuttaa liian vetiseltä, lisää jauhojen määrää. Jos koostumus on liian paksu, lisää vettä. Hyvässä juuressa on hapan, raikas tuoksu. Jos siinä tuntuu voimakas, ammoniakkiin vivahtava haju, heitä juuri pois ja tee uusi. Vehnäjuuri säilyy huonommin ja pilaantuu helpommin kuin ruisjuuri.

[Lähde][1]


  [1]: http://ruoka.fi/reseptit/hapanjuuri
