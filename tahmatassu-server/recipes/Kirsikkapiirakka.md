Kirsikkapiirakka
============

__Pohja__

- 6 dl vehnäjauhoja
- ripaus suolaa
- 200 g voita
- 2 rkl sitruunamehua
- 1 dl jäävettä

__Täyte__

- 1 l kirsikoita
- 2 dl sokeria
- 3 rkl maizena maissijauhoa
- 1 rkl sitruunamehua
- ripaus suolaa
- 1 tl kanelia
- 1 rkl ruoko- tai fariinisokeria 
- (tomusokeri)

__Ensimmäisenä päivänä__

Sekoita vehnäjauho ja suola kulhossa. Lisää kuutioitu voi ja vatkaa sähkövatkaimella voimakkaasti. Lisää sitruunamehu ja jäävesi, sekoita taikinaksi. Kääri taikina tiiviisti muovikelmuun ja anna jähmettyä jääkaapissa seuraavaan päivään.

__Toisena päivänä__

Ota taikina huoneenlämpöön puoli tuntia ennen leipomista. Poista kivet kirsikoista huuhtele ne. Sekoita sokeri ja maissijauho kulhossa. Lisää kirsikat, sitruunamehu ja kaneli. Anna maustua sillä aikaa, kun kaulit taikinan.

Pyöritä taikina kaulimen näköiseksi pötköksi. Ota kolmannes taikinasta talteen ristikkoa varten. Kauli loppu taikina piirasvuoan pohjalla ja reunoilla. Taikina saa tulla pari senttiä vuoan reunojen yli. Laita se vielä hetkeksi jääkaappiin. Kauli lopputaikina 30 cm mittaisiksi levyksi, ja leikkaa siitä taikinapyörällä ainakin kuusi 2 senttimetrin levyistä nauhaa. Nauhoista punotaan piirakan päälle ristikko myöhemmin. Ota pohjataikina jääkaapista ja levitä kirsikkaseos vuokaan. Puno taikinanauhoista ristikko piiraan päälle siten, että nauhat pujottelevat toistensa ylä- ja alapuolelta. Sivele lopuksi piiraan reunat  ja taikinaristikko vedellä. Käännä yli tulleet taikinan reunat vuoan sisään ja poimuta ne kauniisti. Ripottele vielä koko komeuden päälle ruoko- tai fariinisokeria. Mikäli ruoko- tai fariinisokeria ei ole käytettävissä, voit ripotella tomusokeria piirakan päälle paistamisen jälkeen.

Paista piirasta 225 °C asteen lämpötilassa ensin 15 minuuttia ja sen jälkeen laske uunin lämpötila 175 °C ja paista vielä 40 minuuttia, tai kunnes piiraan taikinaristikko on ruskettunut vähän.

![Kirsikkapiirakka](http://puumuki.game-server.cc/static/img/kirsikkapiirakka.jpg  "Kirsikkapiirakka")







