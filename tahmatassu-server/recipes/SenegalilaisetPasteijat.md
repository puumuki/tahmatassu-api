Senegalilaiset pasteijat 
===================
 
_Pohja_
 
+ 2 kg jauhoja
+ ½ l maitoa
+ 2 kananmunaa
+ 1 tl suolaa
+ 1 tl soodaa
+ 1 pala hiivaa tai 2 pussia kuivahiivaa
+ 200 g margariinia
 
Senegalilaiset aloittavat jauhoista ja lisäävät munamaidon ja muut vähitellen.
Minusta kannattaa aloittaa maidosta lisätä siihen hiiva, lisätä osaan jauhoista kuivat aineet ja lisätä sitten niin paljon jauhoja kuin vain saa imeytymään. Rasvan voi lisätä alustuksen aikana. Siis ennen kuin kaikki jauhot on lisätty. Muistelen, etten ole koskaan saanut 2 kg jauhoja taikinaan mahtumaan. Saa nousta tunnin. Taikinan noustessa voi valmistaa täytteen.
 
_Täyte_

+ 1 kg jauhelihaa
+ 3 - 4 keskikokoista sipulia
+ mausteita ja lihalientä
+ 1 purkki tomaattipyreetä tai ½ litran purkki tomaattimurskaa tai paseerattua tomaattia.
 
Jos käyttää pyreetä lisätään puoli litraa vettä, muuten vähän vähemmän. Jos täyte tehdään tällä reseptillä, saattaa sitä tulla hiukan liikaa. Riippuu pitkälti miten paljon täytettä laittaa pasteijoihin.
 
Taikina kaulitaan, leikataan neliöitä ja taitetaan kolmioiksi ja reunat painellaan haarukalla tiiviiksi. Joskus pitää reuna kostuttaa, että se tarttuu kiinni. Pohjat voi tehdä myös torttumuotilla ja puristaa kiinni muotin reunalla.
 
Taikina neliöt täytetään täytteellä ja taitetaan kiinni reunasta, ja painellaan kiinni haarukalla tai muulla vastaavalla työkalulla. Tämän jälkeen pasteijat friteerataan öljyssä, kun pasteija on saanut kauniin ruskean värin nostetaan se kuivumaan talouspaperille hetkeksi.

Ruoka on erinomaisen täyttävää, rasvaista ja väsyttävää.


