Tiikerikakku
============

+ 200 g voita tai leivontamargariinia
+ 2 dl sokeria
+ 3 kananmunaa
+ 3 dl vehnäjauhoja
+ 2 tl leivinjauhetta
+ 2 tl vanilliinisokeria
+ ½ dl tummaa kaakaojauhetta
+ ½ dl maitoa

Voitele vuoka voilla huolellisesti ja jauhota vuoka korppujauholla. Tarvitset kaksi astiaa, ensimmäisessä astiassa vaahdota sokeri ja rasva keskenään. Lisää kananmunat vaahdotetun sokerin ja rasvan sekaan. Toisessa astiassa sekoita vehnäjauho, leivinjauho ja vanilliinisokeri keskenään. Lopuksi sekoita astioiden sisältö keskenään ensimmäinseen kulhoon. Ota taikinasta kolmasosa erilleen toiseen kulhoon, tästä tulee tiikerin raidat. Raawr! Sekoita siihen tumma kaakaojauhe ja maito.

Levitä kolmasosa vaaleasta taikinasta vuokaan ja tasoita tasaiseksi. Kaada tumma taikina vaalean taikinan päälle vuokaan. Tämän päälle levitä loput vaaleasta taikinasta. Näin kerrostamalla syntyvät kauniit tiikerin raidat. Voit vielä vähän tökkiä taikinaa lusikalla, jolloin raidat huojuvat vielä enemmän.

Tasoita taikinan pinta ja vedä keskelle vako. Kakku kohoaa näin tasaisemmin. Paista kakku 175 asteessa uunin alimmalla tasolla, noin 50 minuutin ajan. Varmista kakun kypsyys tikulla. Anna kakun jäähtyä hetken ennen kuin otat kakun pois vuoasta.

![](http://puumuki.game-server.cc/static/img/tiikekakku.jpg)

