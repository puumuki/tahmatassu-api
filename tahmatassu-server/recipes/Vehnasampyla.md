Vehnäsämpylä
===========
 
 * 5 dl vettä tai maitoa 	
 * 1 ps kuivahiivaa tai 50 g tuorehiivaa 	
 * 1 rkl sokeria tai hieman enemmän hunajaa 	
 * 2 tl suolaa 	
 * 1 - 1,3 l vehnäjauhoja 	
 * loraus öljyä

_Taikina_

Liuota hiiva kädenlämpöiseen veteen tai maitoon. Lisää suola sekä sokeri tai hunaja.
Sekoita joukkoon noin puolet jauhoista ja sen jälkeen lorauta taikinan sekaan hieman öljyä.
Lisää loput jauhot ja alusta taikinaksi. Anna kohota kaksinkertaiseksi lämpimässä. Tämän jälkeen pyörittele taikina sämpylöiksi, voit tehdä ensin taikinasta pitkän pötkön ja leikata siitä tasakokoisia palasia. Näin sämpylöiden teko helpottuu. Anna sämpylöiden kohota vielä puoli tuntia ennen paistamista.

_Paistaminen_

Voitele sämpylät vedellä, päälle voit ripotella esimerkiksi unikonsiemeniä tai voit ripotella pienen kerroksen jauhoa sämpylöiden päälle. Paista sämpylät 225 asteessa noin vartin ajan.


