Kookosleivät
=======

Kookosleivät ovat keveitä pikkuleipiä. Tarjoa niitä kahvin kanssa tai jäätelön seurassa. Laittamalla niitä kerroksittain jäätelöpalojen kanssa tarjoiluvadille saat näyttävän jälkiruuan. Säilytä kookosleipiä kannellisessa tölkissä kuivassa paikassa.

Ainekset (noin 40 leivälle)

+ 2 munaa
+ 1,5 dl sokeria
+ 150 g kookoshiutaleita
+ 2 rkl vehnäjauhoja
+ ½ tl leivinjauhetta

Vatkaa munat ja sokeri kuohkeaksi. Lisää munavaahtoon kookoshiutaleet sekä keskenään sekoitetut jauhot ja leivinjauhe.
Pane kahdella teelusikalla taikinasta kokkareita pellille olevalle leivinpaperille. Kypsennä kookosleipiä 150°C:asteen lämmössä 20 minuuttia, jolloin leivät ovat vaaleanruskeita ja sisältä vielä pehmeitä. Halutessasi kookosleivät täysin rapeiksi, kuivata niitä miedossa jälkilämmössä

Valmistusaika on noin 45 minuuttia, josta paistoaikaa 20 minuuttia. Uunin lämpötila 150°C:astetta.

